<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="./style.css">
    <title>Document</title>
</head>

<body>

    <header>
        <nav>
            <a href="index.html">Qarabağ Azərbaycandır</a>
            <ul class="navigation">
                <li><a href="">Meqaleler</a>
                    <ul class="dropmenu">
                        <li><a href="article1.html">Qarabağ haqqında</a></li>
                        <li><a href="article2.html">Azərbaycan mədəniyyəti</a></li>
                        <li><a href="article3.html">Şuşa qalası</a></li>
                        <li><a href="article4.html">İkinci Qarabağ müharibəsi</a></li>
                        <li><a href="article5.html">Zəfər Günü</a></li>
                        <li><a href="article6.html">Azərbaycanın hərb tarixi</a></li>
                        <li><a href="article7.html">Qarabağ Xanlığı</a></li>
                        <li><a href="article8.html">Odlar Yurdu - Azərbaycan</a></li>
                    </ul>
                </li>
                <li><a href="about.html">Haqqında</a></li>
                <li><a href="contact.html">Əlaqə</a></li>
            </ul>
            <span class="menu"><i class="fas fa-bars fa-2x"></i></span>
        </nav>

        <div class="slide_cont">

        </div>
    </header>

    <section class="articles">
        <article>
            <h1>Odlar Yurdu - Azərbaycan</h1>

            <img src="./images/article8.jpg" alt="article1">

            <p>
                Biz sizə ecazkar bir diyardan — Azərbaycandan, onun təkrarsız təbiətindən, çoxəsrlik mədəniyyətindən,
                tarixindən, bu diyarın qədim sakinlərindən — onun həyatından, müxtəlif mədəniyyətlərə və
                sivilizasiyalara məxsus elementləri ahəngdar şəkildə özündə birləşdirən adət və ənənələrindən söhbət
                açmaq istəyirik.

                Azərbaycan coğrafi addır. Bu ad bir tərəfdən bu ərazidə eradan çox-çox əvvəl yaşayan əhalinin
                əksəriyyətinin atəşpərəst olması ilə bağlıdır. Yəni bu ərazidə yaşayan əhali odu allah sayırdılar, oda
                tapınırdılar. "Azər" — od, atəş deməkdir. O biri tərəfdən, Azərbaycan ərazisində qədim zamanlarda türk
                soylu "Azər" sözündəndir. "Azər" — "az" və "ər" tərkibindən ibarətdir. Türk dillərində "az"ın yaxşı
                niyyət, uğurlu tale kimi anlamları var. "Azər", yəni "ər kişi", "ər oğlu", "od qoruyan" deməkdir.
                Deməli, "Azərbaycan" bu ərazidə yaşayan qədim türkdilli qəbilənin adından əmələ gəlmişdir.

                Azərbaycan dünyanın ən qədim insan məskənlərindən biridir. Bəşəriyyət bütün inkişaf dövrlərində bu
                torpaqda öz tarixini yaşamışdır. İnsanlığın ilk çağlarında Azərbaycanda insan məskənləri olmuşdur.
                Bugünkü bəşər mədəniyyətinin yaranması, tərəqqisi və dialektikasında Azərbaycanın öz yeri, öz payı
                vardır.

                Zaman uzun keçmişlərin bir çox arxeoloji və memarlıq abidələrini bizim üçün qoruyub saxlamışdır. Qədim
                daş kitabələr, əlyazmalar, əsrlərin dərinliklərindən yadigar qalmış xalça naxışları, onları oxumağı
                bacaranlara, başlıcası isə oxumaq istəyənlərə çox şey danışa bilər. Azərbaycanı tanımaq, onun haqqında
                həqiqəti bilmək üçün bu torpağa, onun adamlarına dost gözü ilə baxmaq gərəkdir.

                Azərbaycan qədim mədəniyyət ölkəsidir. Buraya köçüb gəlmiş oğuz tayfaları həmin ərazidə əsrlər boyu
                təşəkkül tapıb sabitləşmiş, dərin köklərə malik mədəniyyətlə qarşılaşaraq, öz növbələrində bu
                mədəniyyəti ümumtürk mədəni ənənələri ilə zənginləşdirmişlər. Xalqımızın istedadı və yaradıcılıq qüdrəti
                "Kitabi-Dədə Qorqud", "Oğuznamə", "Koroğlu" və bir çox başqa epik abidələrdə təcəssüm etmişdir.
                Bu bərəkətli, səxavətli və mehriban torpaq bir çox mütəfəkkirlərin, filosofların, alimlərin, şairlərin,
                memarların, musiqiçilərin, rəssamların beşiyi olmuşdur. Rəvayətə görə, Zərdüşt bu torpaqda dünyaya göz
                açmışdır. Azərbaycan torpağı bəşəriyyətə Nizami Gəncəvi, Xaqani Şirvani, Bəhmənyar, Nəsimi,
                Füzuli,Nəsirəddin Tusi, Şah İsmayıl Xətai, Molla Pənah Vaqif, A.Bakıxanov, M.F.Axundov, M.Ə.Sabir,
                C.Məmmədquluzadə, Hüseyn Cavid, C.Cabbarlı, Səməd Vurğun, Əliağa Vahid, Rəsul Rza kimi dahilər bəxş
                etmişdir.

                Doğma diyarın al-əlvan təbiəti Səttar Bəhlulzadə, Tahir Salahov, Toğrul Nərimanbəyov, Mikayıl Abdullayev
                və digər istedadlı fırça ustalarının boyakarlıq lövhələrində əksini tapmışdır.

                Xalq musiqimiz, muğamlarımız Üzeyir Hacıbəyov, Müslüm Maqomayev, Qara Qarayev, Fikrət Əmirov, Niyazi,
                Arif Məlikov kimi görkəmli bəstəkarları bu gün bütün dünyada səsləndirilən əsərlər bəstələməyə
                ruhlandırmış, Bülbül, Rəşid Behbudov kimi sehirli, ecazkar səsə malik müğənnilərə ilham vermişdir.

                Məşhur Azərbaycan xalçaları sanki təbiətin bütün rənglərini, boyalarını, tarixin bütün nişanələrini
                özündə təcəssüm etdirir. Bu gün onlar uçan xalçalar kimi, zaman və məkan hüdudlarını aşaraq
                Azərbaycandan çox-çox uzaq ölkələrə gedib çıxırlar.

                Dünyanın bir çox muzeylərində Azərbaycan ustalarının metal, keramika, ipək və ağacdan yaratdıqları
                dekorativ sənət nümunələri saxlanılır.

                Azərbaycanda elmin və maarifin çoxəsrlik tarixi vardır. 1919-cu ildə açılmış Bakı Dövlət Universiteti,
                1945-ci ildə yaradılmış Azərbaycan Elmlər Akademiyasının institutları respublikada elmin, təhsilin və
                mədəniyyətin inkişafında müstəsna rol oynamışlar. Bu gün respublika alimlərinin maraq dairəsinə Xəzərin
                dərinlikləri, kosmosun ənginlikləri, insan beyninin sirləri və s. problemlər daxildir.
            </p>
        </article>

    </section>

    <footer>
        <p>&copy 2022</p>
    </footer>



</body>

</html>